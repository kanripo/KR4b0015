# -*- mode: mandoku-view; -*-
#+TITLE: 江文通集
#+DATE: 2015-08-30 11:48:20.344323
#+PROPERTY: ID KR4b0015
#+PROPERTY: BASEEDITION WYG    
#+PROPERTY: JUAN 提要
<pb:KR4b0015_WYG_000-1a>¶
欽定四庫全書　　　　　集部二¶
　江文通集　　　　　　　别集類一(梁/)¶
　　提要¶
　　　　(臣/)等謹案江文通集四巻梁江淹撰淹字文¶
　　　　通濟陽考城人仕齊至冠軍將軍吏部尚書¶
　　　　入梁為金紫光禄大夫封醴陵侯謚曰獻事¶
　　　　迹具梁書本傳淹自序傳稱自少及長未嘗¶
　　　　著書惟集十巻考傳中所序官階止于中書¶
<pb:KR4b0015_WYG_000-1b>¶
　　　　侍郎核以史傳正當建元之初則永明以後¶
　　　　所作尚不在其内今舊本散佚行于世者惟¶
　　　　歙縣汪士賢太倉張溥二本此本乃乾隆戊¶
　　　　寅淹鄉人梁賓以汪本張本㕘核異同又益¶
　　　　以睢州湯斌家鈔本參互成編汪本闕知已¶
　　　　賦一篇井賦四語銅劒讃一篇詠美人春遊¶
　　　　一篇征怨一篇張本闕為蕭某拜太傅揚州¶
　　　　牧表一篇此皆補完他如待罪江南思北歸¶
<pb:KR4b0015_WYG_000-2a>¶
　　　　賦張本無題首四字尚書符張本題下闕夹¶
　　　　註起都官軍局符蘭臺八字為蕭某重譲揚¶
　　　　州表中任鈞符負圖之重句張本脱符字為¶
　　　　蕭某譲太傅相國十郡九錫表首張本無備¶
　　　　九錫之禮五字上建平王書末汪本脱此心¶
　　　　既照死且不朽八字亦均校正其餘字句皆¶
　　　　備録異同若雜擬詩序中芳草寧共氣句此¶
　　　　本訛氣為棄之類小小疎舛間或不免然終¶
<pb:KR4b0015_WYG_000-2b>¶
　　　　較他本為善也乾隆四十三年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
